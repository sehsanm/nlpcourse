مقام معظم رهبری در دیدار رئیس و مسئولان سازمان پدافند غیرعامل اظهار داشتند: پدافند غیرعامل در مقابل تهاجم دشمنان علمی، جدی و همه‌جانبه باشد.
به گزارش پايگاه اطلاع‌رساني دفتر حفظ و نشر آثار رهبر معظم انقلاب، حضرت آیت الله خامنه‌ای رهبر معظم انقلاب اسلامی ظهر امروز (یکشنبه 6 آبان) در این دیدار با اشاره به اهمیت روزافزون پدافند غیرعامل در مقابله با تهدیدهای نو شونده دشمنان، تأکید کردند: در مقابل شیوه‌های پیچیده تهاجم دشمنان، پدافند غیرعامل نیز باید کاملاً هوشیار و جدی باشد و به صورت علمی، دقیق، به‌روز و همه‌جانبه عمل و با هرگونه نفوذ مقابله کند.

حضرت آیت الله خامنه‌ای توجه مسئولان در همه بخشها به اهمیت پدافند غیرعامل را لازم دانستند و افزودند: اگر مدیران کشور اهمیت این مسئله را درک نکنند و پدافند غیرعامل به طور شایسته توسعه پیدا نکند، کشور در معرض تهدیدهای بعضاً غیرقابل جبران قرار خواهد گرفت، بنابراین مسئولان بخش‌های مختلف کشور چه بخشهای نظامی و چه بخشهای غیرنظامی، باید با پدافند غیرعامل همکاری کامل و لازم انجام دهند.
ایران و اتحادیه اروپا برای رونمایی از یک تونل مالی ویژه‌، با هدف خنثی‌سازی اثر تحریم‌های آمریکا و هموار شدن راه تجارت بین کشورمان با جهان آماده می‌شوند.
ایجاد کانال ویژه مالی اروپا یکی از گام‌های عملی برای حفظ برجام و بهره‌مندی ایران از منافع اقتصادی آن ازجمله ایمن ماندن مسیر فروش نفت و دیگر کالاهای صادراتی به اروپا و البته سایر کشورها به‌شمار می‌رود و قرار است مبنای رد و بدل مالی در این کانال ویژه براساس یورو و نه دلار صورت گیرد.

به‌گزارش همشهری، عبدالناصر همتی، رئیس‌کل بانک مرکزی ایران در تازه‌ترین واکنش به این موضوع گفته است جزئیات و نحوه استفاده از کانال ویژه مالی اروپا هفته آینده در جریان یک نشست که در شهر بروکسل بلژیک، مقر اتحادیه اروپا برگزار می‌شود، نهایی خواهد شد. او وعده داده جزئیات این کانال ضد‌تحریم به‌زودی اعلام خواهد شد.

به گفته این مقام ارشد بانک مرکزی، جزئیات این کانال هفته آینده بین ایران و اروپا مورد بررسی نهایی قرار می‌گیرد و هدف نخست آن رفع مشکلات مربوط به انجام پرداخت‌های مالی است. او در صفحه اینستاگرام خود نوشته است: کانال ویژه مالی اروپا، نقش نوعی پیمان پولی دوجانبه میان ایران و اتحادیه اروپا را ایفا خواهد کرد و هر دو طرف بر تسریع در عملیاتی شدن این فرایند تأکید دارند. پیش‌تر در هفته نخست مهرماه فدریکا موگرینی، مسئول سیاست خارجی اتحادیه اروپا، قول داده بود که کانال ویژه مالی اروپا تا قبل از 10آبان یعنی چند روز مانده به اعمال مرحله دوم تحریم‌های یکجانبه و فراسرزمینی آمریکا علیه ایران ایجاد شود.

ایجاد کانال ویژه مالی بر مبنای الگوی پیمان دوجانبه پولی به این معناست که بین ایران به‌عنوان کشور صادرکننده نفت و سایر کالاها و کشور خریدار، پول ملی 2کشور مبنای عمل تسویه‌حساب قرار می‌گیرد اما پیش از این اعلام شده بود که سازوکار مالی پیشنهادشده از سوی اروپا بر مبنای یورو به‌معنای واحد پولی این قاره خواهد بود و اجرایی شدن آن مستلزم همکاری بانک‌های مرکزی ایران با دیگر بانک‌های مرکزی اروپاست.

ایرنا گزارش داده در قالب سازوکار مالی پیشنهادی اروپا، ایران می‌تواند کالاها ازجمله نفت و فرآورده‌های نفتی را به اروپا صادر و در قبال آن کالاها و خدمات موردنیاز را از کشورهای اروپایی خریداری کند و تهاتر دریافت و پرداخت‌ها بین بانک‌های مرکزی و نه شبکه بانکی صورت می‌پذیرد. «آلبرت بغزیان» استاد اقتصاد دانشگاه تهران می‌گوید: اگر اروپا بخواهد و از آمریکا ترس نداشته باشد، به‌راحتی می‌تواند این کانال ارتباط مالی یورویی را با ایران برقرار کند؛

چون حساب‌ها بر پایه یورو نگهداری می‌شود، به‌راحتی می‌توان درآمد حاصل از صادرات ایران را با واردات کالاها و خدمات از حوزه اروپا تهاتر کرد. عباس هشی، کارشناس اقتصادی هم توضیح می‌دهد این کانال یورویی اختراع جدیدی نیست و عملکرد آن همچون اتاق‌های تسویه پایاپای در زمان جنگ تحمیلی خواهد بود.

معاون بین‌الملل بانک مرکزی می‌گوید: آمریکایی‌ها پیش از ١٣آبان هرچه در توان داشتند، انجام دادند اما با برنامه‌ریزی‌ها، تلاش داریم هزینه‌های تحریم را کاهش داده و اجازه ندهیم جریان تجاری کشور متوقف شود؛ ضمن آنکه اروپایی‌ها به چند دلیل نمی‌خواهند تجارت با ایران را رها کنند. براساس اعلام بانک صادرات ایران، حسین یعقوبی میاب تأکید می‌کند: تحریم‌های اخیر مانند تحریم‌های سازمان ملل گسترده نیست و به همین دلیل ابزارهای بهتری برای مقابله با آنها در اختیار داریم.

معاون بین‌الملل بانک مرکزی تأکید می‌کند: دولت آمریکا سعی کرده است با خروج از برجام، اقتصاد ایران را دچار اختلال کند اما حضور اروپایی‌ها و تعهداتی که دادند، فشار را کمتر کرد؛ تا زمانی که اروپایی‌ها حضور دارند معافیت‌های خوب همچنان وجود خواهد داشت. یعقوبی می‌افزاید: تصور می‌کنم اروپایی‌ها به 2دلیل به‌زودی کنار نخواهند رفت؛ نخست به‌واسطه جنگ تجاری آنها با آمریکا و دوم اینکه به‌دنبال تقویت جایگاه اروپا در فضای اقتصاد بین‌الملل هستند.

رویترز به نقل از 3دیپلمات اروپایی گزارش داد: کانال مالی یا سازوکار اتحادیه اروپا برای تسهیل پرداخت پول اقلام صادراتی ایران به اروپا با هدف عبور از تحریم‌های آمریکا، تا سیزدهم آبان به شکل نمادین آماده می‌شود اما عملیاتی شدن آن تا اوایل زمستان سال‌جاری طول می‌کشد.

وزیر امور اقتصادی و دارایی با بیان اینکه تحریمی که می‌خواهند در ۱۳ آبان اعلام کنند قبلا اجرایی کرده‌اند، گفت: اولین برنامه مدنظر، تامین مالی اقتصادی و دومین کار بهبود فضای کسب و کار اقتصادی از طریق تسهیل شرایط گمرکی است.
به گزارش فارس، فرهاد دژپسند وزیر امور اقتصادي و دارايي با بیان اینکه تحریمی که می‌خواهند در ۱۳ آبان اعلام کنند، قبلا اجرایی کرده‌اند، گفت: در وزارت امور اقتصادي و دارایی در حال رصد برنامه‌های دشمن و در حال آماده‌سازی بسته‌هایی برای مواجهه با این دشمنی‌ها هستيم.

دژپسند درباره برنامه‌های اصلی خود در وزارت امور اقتصادي و دارایی گفت: طبیعی است که در این شرایط همه انتظار دارند که با توجه به تحریم‌های دشمن، ببینند ما چه برنامه‌ای را تدارک دیدیم.

وی افزود: اولین برنامه مدنظر، تامین مالی اقتصادی است. دومین کار بهبود فضای کسب و کار اقتصادی از طریق تسهیل شرایط گمرکی است. سومین کار این است که بتوانیم سیاست‌های خصوصی‌سازی را همان‌طور که در اصل ۴۴ آمده است پیاده کنیم و در نهایت با الکترونیکی کردن و ساماندهی مشخص، با فساد مقابله کنیم چراکه فساد، اقتصاد را زمین‌گیر می‌کند. امیدوارم در این کارها با همکاری دیگران، گام بلندی برداریم.
=======
﻿مقام معظم رهبری در دیدار رئیس و مسئولان سازمان پدافند غیرعامل اظهار داشتند: پدافند غیرعامل در مقابل تهاجم دشمنان علمی، جدی و همه‌جانبه باشد.
به گزارش پايگاه اطلاع‌رساني دفتر حفظ و نشر آثار رهبر معظم انقلاب، حضرت آیت الله خامنه‌ای رهبر معظم انقلاب اسلامی ظهر امروز (یکشنبه 6 آبان) در این دیدار با اشاره به اهمیت روزافزون پدافند غیرعامل در مقابله با تهدیدهای نو شونده دشمنان، تأکید کردند: در مقابل شیوه‌های پیچیده تهاجم دشمنان، پدافند غیرعامل نیز باید کاملاً هوشیار و جدی باشد و به صورت علمی، دقیق، به‌روز و همه‌جانبه عمل و با هرگونه نفوذ مقابله کند.

حضرت آیت الله خامنه‌ای توجه مسئولان در همه بخشها به اهمیت پدافند غیرعامل را لازم دانستند و افزودند: اگر مدیران کشور اهمیت این مسئله را درک نکنند و پدافند غیرعامل به طور شایسته توسعه پیدا نکند، کشور در معرض تهدیدهای بعضاً غیرقابل جبران قرار خواهد گرفت، بنابراین مسئولان بخش‌های مختلف کشور چه بخشهای نظامی و چه بخشهای غیرنظامی، باید با پدافند غیرعامل همکاری کامل و لازم انجام دهند.
ایران و اتحادیه اروپا برای رونمایی از یک تونل مالی ویژه‌، با هدف خنثی‌سازی اثر تحریم‌های آمریکا و هموار شدن راه تجارت بین کشورمان با جهان آماده می‌شوند.
ایجاد کانال ویژه مالی اروپا یکی از گام‌های عملی برای حفظ برجام و بهره‌مندی ایران از منافع اقتصادی آن ازجمله ایمن ماندن مسیر فروش نفت و دیگر کالاهای صادراتی به اروپا و البته سایر کشورها به‌شمار می‌رود و قرار است مبنای رد و بدل مالی در این کانال ویژه براساس یورو و نه دلار صورت گیرد.

به‌گزارش همشهری، عبدالناصر همتی، رئیس‌کل بانک مرکزی ایران در تازه‌ترین واکنش به این موضوع گفته است جزئیات و نحوه استفاده از کانال ویژه مالی اروپا هفته آینده در جریان یک نشست که در شهر بروکسل بلژیک، مقر اتحادیه اروپا برگزار می‌شود، نهایی خواهد شد. او وعده داده جزئیات این کانال ضد‌تحریم به‌زودی اعلام خواهد شد.

به گفته این مقام ارشد بانک مرکزی، جزئیات این کانال هفته آینده بین ایران و اروپا مورد بررسی نهایی قرار می‌گیرد و هدف نخست آن رفع مشکلات مربوط به انجام پرداخت‌های مالی است. او در صفحه اینستاگرام خود نوشته است: کانال ویژه مالی اروپا، نقش نوعی پیمان پولی دوجانبه میان ایران و اتحادیه اروپا را ایفا خواهد کرد و هر دو طرف بر تسریع در عملیاتی شدن این فرایند تأکید دارند. پیش‌تر در هفته نخست مهرماه فدریکا موگرینی، مسئول سیاست خارجی اتحادیه اروپا، قول داده بود که کانال ویژه مالی اروپا تا قبل از 10آبان یعنی چند روز مانده به اعمال مرحله دوم تحریم‌های یکجانبه و فراسرزمینی آمریکا علیه ایران ایجاد شود.

ایجاد کانال ویژه مالی بر مبنای الگوی پیمان دوجانبه پولی به این معناست که بین ایران به‌عنوان کشور صادرکننده نفت و سایر کالاها و کشور خریدار، پول ملی 2کشور مبنای عمل تسویه‌حساب قرار می‌گیرد اما پیش از این اعلام شده بود که سازوکار مالی پیشنهادشده از سوی اروپا بر مبنای یورو به‌معنای واحد پولی این قاره خواهد بود و اجرایی شدن آن مستلزم همکاری بانک‌های مرکزی ایران با دیگر بانک‌های مرکزی اروپاست.

ایرنا گزارش داده در قالب سازوکار مالی پیشنهادی اروپا، ایران می‌تواند کالاها ازجمله نفت و فرآورده‌های نفتی را به اروپا صادر و در قبال آن کالاها و خدمات موردنیاز را از کشورهای اروپایی خریداری کند و تهاتر دریافت و پرداخت‌ها بین بانک‌های مرکزی و نه شبکه بانکی صورت می‌پذیرد. «آلبرت بغزیان» استاد اقتصاد دانشگاه تهران می‌گوید: اگر اروپا بخواهد و از آمریکا ترس نداشته باشد، به‌راحتی می‌تواند این کانال ارتباط مالی یورویی را با ایران برقرار کند؛

چون حساب‌ها بر پایه یورو نگهداری می‌شود، به‌راحتی می‌توان درآمد حاصل از صادرات ایران را با واردات کالاها و خدمات از حوزه اروپا تهاتر کرد. عباس هشی، کارشناس اقتصادی هم توضیح می‌دهد این کانال یورویی اختراع جدیدی نیست و عملکرد آن همچون اتاق‌های تسویه پایاپای در زمان جنگ تحمیلی خواهد بود.

معاون بین‌الملل بانک مرکزی می‌گوید: آمریکایی‌ها پیش از ١٣آبان هرچه در توان داشتند، انجام دادند اما با برنامه‌ریزی‌ها، تلاش داریم هزینه‌های تحریم را کاهش داده و اجازه ندهیم جریان تجاری کشور متوقف شود؛ ضمن آنکه اروپایی‌ها به چند دلیل نمی‌خواهند تجارت با ایران را رها کنند. براساس اعلام بانک صادرات ایران، حسین یعقوبی میاب تأکید می‌کند: تحریم‌های اخیر مانند تحریم‌های سازمان ملل گسترده نیست و به همین دلیل ابزارهای بهتری برای مقابله با آنها در اختیار داریم.

معاون بین‌الملل بانک مرکزی تأکید می‌کند: دولت آمریکا سعی کرده است با خروج از برجام، اقتصاد ایران را دچار اختلال کند اما حضور اروپایی‌ها و تعهداتی که دادند، فشار را کمتر کرد؛ تا زمانی که اروپایی‌ها حضور دارند معافیت‌های خوب همچنان وجود خواهد داشت. یعقوبی می‌افزاید: تصور می‌کنم اروپایی‌ها به 2دلیل به‌زودی کنار نخواهند رفت؛ نخست به‌واسطه جنگ تجاری آنها با آمریکا و دوم اینکه به‌دنبال تقویت جایگاه اروپا در فضای اقتصاد بین‌الملل هستند.

رویترز به نقل از 3دیپلمات اروپایی گزارش داد: کانال مالی یا سازوکار اتحادیه اروپا برای تسهیل پرداخت پول اقلام صادراتی ایران به اروپا با هدف عبور از تحریم‌های آمریکا، تا سیزدهم آبان به شکل نمادین آماده می‌شود اما عملیاتی شدن آن تا اوایل زمستان سال‌جاری طول می‌کشد.

وزیر امور اقتصادی و دارایی با بیان اینکه تحریمی که می‌خواهند در ۱۳ آبان اعلام کنند قبلا اجرایی کرده‌اند، گفت: اولین برنامه مدنظر، تامین مالی اقتصادی و دومین کار بهبود فضای کسب و کار اقتصادی از طریق تسهیل شرایط گمرکی است.
به گزارش فارس، فرهاد دژپسند وزیر امور اقتصادي و دارايي با بیان اینکه تحریمی که می‌خواهند در ۱۳ آبان اعلام کنند، قبلا اجرایی کرده‌اند، گفت: در وزارت امور اقتصادي و دارایی در حال رصد برنامه‌های دشمن و در حال آماده‌سازی بسته‌هایی برای مواجهه با این دشمنی‌ها هستيم.

دژپسند درباره برنامه‌های اصلی خود در وزارت امور اقتصادي و دارایی گفت: طبیعی است که در این شرایط همه انتظار دارند که با توجه به تحریم‌های دشمن، ببینند ما چه برنامه‌ای را تدارک دیدیم.

وی افزود: اولین برنامه مدنظر، تامین مالی اقتصادی است. دومین کار بهبود فضای کسب و کار اقتصادی از طریق تسهیل شرایط گمرکی است. سومین کار این است که بتوانیم سیاست‌های خصوصی‌سازی را همان‌طور که در اصل ۴۴ آمده است پیاده کنیم و در نهایت با الکترونیکی کردن و ساماندهی مشخص، با فساد مقابله کنیم چراکه فساد، اقتصاد را زمین‌گیر می‌کند. امیدوارم در این کارها با همکاری دیگران، گام بلندی برداریم.
