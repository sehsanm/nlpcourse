در هم تنیدگی کوانتومی می‌گوید «در سامانه‌های مرکب با وضعیت‌هایی مواجه می‌شویم که در آن اجزای سامانه دارای هیچ ویژگی نیستند بلکه فقط سامانهٔ کل دارای دسته‌ای از ویژگی‌ها است.» به زبان ساده و به عنوان اولین مثال تاریخی، درهم‌تنیدگی جفت شدن خواص مکانیکی دو ذره است، ذراتی که پیش تر با یکدیگر در اندرکنش بوده و سپس از یک دیگر جدا شده‌اند. در هم تنیدگی برای ذراتی همچون فوتونها، الکترونها و حتی مولکول‌ها رخ می‌دهد. این اندرکنش فیزیکی مربوط به خواصی نظیر مکان، تکانه، اسپین و قطبش و... است به گونه‌ای که با تعیین هر یک از خواص برای یکی از دو ذره همان خاصیت در دیگری تعیین می‌شود. به عبارت دیگر هر یک از ذرات جفت شده به خوبی توسط حالت کوانتومی مشابه توصیف می‌شوند.
فلسفه‌ای که منجر به شکل‌گیری ی زبان‌های شی گرا شد، عبارت بود از این واقعیت که نحوهٔ عملکرد مغز و شیوهٔ دریافت اطلاعات از محیط پیرامون و پردازش آن اطلاعات (اندیشیدن)، شیوه‌ای شی گراست، از همین روی می‌بایستی زبانی تعریف می‌شد که همین شیوه را مبنای کار خود قرار داده و بازتولید می‌کرد؛ و دقیقاً به همان شکل که اشیا در جهان خارج، دارای هویت و کارکرد مشخص و یگانه برای خود هستند و در عین حال با دیگر اشیا در ارتباطی تنگاتنگ و مستقیم اند، در زبان‌های برنامه‌نویسی نیز می‌بایستی این اصول کلی برقرار می‌شد. تا به این شکل، برنامه‌نویس بتواند با بهره‌گیری از زبانی که به روش اندیشیدنش، نزدیکی بیشتری دارد، شی‌های مختلفی را تعریف نموده، این شی‌ها را در ارتباط با یکدیگر قرار داده و از شی‌های پویای تولید شده برای حل مسئله ی پیش روی استفاده نماید. امروزه اکثر زبان‌های دستوری برنامه‌نویسی از فنون شی‌گرایی پشتیبانی می‌کنند. زبان‌هایی مانند جاوا، سی++، سی شارپ، دلفی از جمله زبان‌های شی‌گرا هستند. حتی بسیاری از زبانهای روال گونه که ساختار برنامه‌ها در آن‌ها بلوک‌هایی با نام پروسیجر است امروزه از فنون شی‌گرایی نیز پشتبانی می‌کنند. زبان‌های سی++ و پی‌اچ‌پی از این جمله هستند. هر شیء یک سری خصوصیت و قابلیت دارد، که اصطلاحاً Properties و Operation خوانده می‌شوند. در این پارادایم برنامه‌نویسی، دید برنامه‌نویس به سیستم دید شخصی است که سعی می‌نماید با پیدا کردن اشیاء مختلف در سیستم و برقراری ارتباط بین آن‌ها سیستم را تولید نماید. 
ردیت یک وب‌گاه برای جمع‌آوری اخبار اجتماعی که در آن کاربران ثبت‌نام کرده قادرند اخبار را در قالب لینک یا متن ارسال کنند و آن را با دیگران به اشتراک بگذارند. کاربران می‌توانند به پست یا گزارش‌های نوشته شده رأی دهند و جایگاه آن خبر را در صفحات ردیت و صفحهٔ اصلی مشخص کنند. در واقع کاربران هستند که در ردیت اهمیت خبر را تعیین می‌کنند. این وب‌گاه در سال ۲۰۰۵ توسط استیو هافمن و الکسیس اوهانیان که هر دو دانش آموختهٔ دانشگاه ویرجینیا هستند تأسیس شد. دفتر مرکزی ردیت در سانفرانسیسکو، کالیفرنیا در ایالات متحده آمریکا است.
درخشش یا تلألو (به انگلیسی: The Shining) فیلمی در سبک ترسناک روانشناسانه محصول آمریکا و بریتانیا به کارگردانی و تهیه‌کنندگی استنلی کوبریک است که در سال ۱۹۸۰ منتشر شد. فیلم‌نامه این کار را کوبریک و دایان جانسون، رمان‌نویس زاده آمریکا نوشتند. در این فیلم هنرپیشگانی همچون جک نیکلسون، شلی دووال و دنی لوید به ایفای نقش پرداخته‌اند.

درخشش تنها فیلم کوبریک در ژانر وحشت محسوب می‌شود. فیلم بر اساس داستانی به همین نام از استیون کینگ ساخته شد.


جک نیکلسون در معروف‌ترین سکانس فیلم
برداشتهای مکرر کوبریک در حین این فیلم یکی از ضرب‌المثلهای صنعت فیلمسازی شده‌است. او ۱۲۷ مرتبه از شلی دووال برای یکی از سکانسهای فیلم فیلمبرداری کرد. عصبیت شلی دووال در فیلم به خوبی مشهود است اسکتمن کراترز به نقش آشپز سیاه‌پوست هتل مجبور شد ۴۰ بار صحنه درگیری با تبر را بازی کند و نهایتاً دچار فروپاشی عصبی شده و با گریه به کوبریک گفت: «آقای کوبریک آخه چی از جونم میخواین؟» اما کوبریک سکانس خروج و فوران خون از درون آسانسور هتل اورلووک را تنها سه مرتبه تکرار کردو علت به سختی تکرار این صحنه بازمی‌گشت که هر بار آماده کردن آن ۹ ساعت طول می‌کشید! اما کوبریک پس از تماشای سکانس می‌گفت: «نه شبیه خون واقعی نشد.» نکته جالب در مورد این صحنه این بود که اداره سانسور انگلستان از وفور این همه خون در یک سکانس به تنگ آمده و درجه فیلم را فقط برای بزرگسالان اعلام نموده بود اما گویا کوبریک با زیرکی آنها را قانع کرد که این مایع لزج، خون نبوده بلکه «فاضلاب» است. بازیگر نقش بچه فیلم تا ۱۲ سالگی نفهمید که در فیلمی ترسناک بازی کرده‌است. در صورتی که در ۷ سالگی این نقش را بازی کرده بود. کوبریک حس مسئولیت شدیدی در این خصوص احساس می‌کرد و بدین لحاظ این امر را از کودک هنرمند پنهان نگاهداشت تا به روحیه او لطمه‌ای وارد نگردد. حتی بار نخستی که دنی لوید این فیلم را واقعاً تماشا کرد با خود استنلی کوبریک بود.
زلاتان برای اولین بار در سال ۱۹۹۶ با مالمو قرارداد بست و در سال ۱۹۹۹ در ترکیب تیم اول این تیم در لیگ اول سوئد قرار گرفت که در این سال این تیم با رتبه سیزدهم به لیگ دوم سقوط کرد ولی فصل بعد به لیگ اول بازگشت. پیش از آن‌که لئو بینهاکر سرمربی آژاکس علاقه خود را برای جذب این بازیکن نشان دهد این آرسن ونگر بود که زلاتان را کشف کرد اما طی تلاشی ناموفق برای انتقال وی به آرسنال ابراهیموویچ به آژاکس پیوست. در ۲۲ مارس ۲۰۰۱ ابراهیموویچ با قرار دادی معادل ۸۰ میلیون کرون سوئد به آژاکس پیوست.
«قدرت فقط نصیب کسانی می‌شود که جرات کنند خم شوند و آن را به دقت بگیرند. فقط یک چیز مهم است: باید فقط جرات داشت. لازم بود بدانم که آیا من هم مانند همهٔ مردم شپش هستم یا انسانم؟ آیا من می‌توانم از حد معین تجاوز کنم، یا نمی‌توانم؟ آیا جسارت این را دارم که خم شوم و آنچه را می‌خواهم، بردارم یا نه. آیا موجودی ترسو و بزدلم یا صاحب حق و اختیار هستم؟»
«قابل توجه است که بیشتر اشخاص نیکوکار و بنیانگذار اصول انسانیت، مردمانی بودند بی‌نهایت خونریز. همه، و نه اشخاص بزرگ، بلکه حتی آن‌هایی که فقط کمی بیرون از چهارچوب معمول هستند، یعنی حتی آن‌هایی که اندکی توانایی گفتن سخن نو را دارند، قاعدتاً باید، بنا بر طبیعت خود، کم و بیش متجاوز باشند. اگر جز این باشد مشکل است آن‌ها از چهار دیوار خود به درآیند، و از ماندن در آن چهارچوب به خاطر طبع خود، نمی‌توانند راضی باشند.»
«همه قاتلن؛ همیشه زمین جاری از خون بوده. روی زمین کسایی که قتل می‌کنن بعدها صاحب بزرگ‌ترین افتخارها شدن. من فقط می‌خواستم به مردم خوبی کنم. کشتن یک پیرزن رباخوار و از بین بردن یک حشرهٔ کثیف، کجاش جنایته؟»
«همه چیزم را باخته بودم. همه چیزم را! از کازینو بیرون آمدم. آن وقت دیدم یک گولدن ته جیب جلیقه ام مانده. گفتم: "آه پس هنوز می‌توانم غذایی بخورم!" اما صد قدم نرفته بودم که تصمیمم عوض شد. برگشتم و یک گولدن را روی مانک گذاشتم (بله خوب به یاد دارم. روی مانک) و جداً وقتی آدم در کشوری بیگانه دور از وطن و کس و کارش تنهاست و نمی‌داند که همان روز چه خواهد خورد و می‌خواهد آخرین گولدن خود را آخرینش را به خطر اندازد احساس عجیبی دارد. اما خطر کردم و بردم و بیست دقیقه بعد با صد و هفتاد گولدن در جیب از کازینو بیرون آمدم. این یک واقعیت است. گاهی آخرین گولدن چه کارها می‌کند! اگر شکستم را پذیرفته بودم اگر جرئت تصمیم نمی‌داشتم چه شده بود؟ … فردا، فردا، همه چیز تمام خواهد شد.»